XIV IntroductiO.

ΙΙΙ. De irrigatione.

Graecia plurimis fluminibus irrigatur, quorum plurimorum cursus
brevis est, quare aestate saepe prorsus exsiccantur.

In montibus· Epiri septemtrionalibuS‚ a quibus flumina in Alba-
niam divertuntur, haee flumina originem habent, quae in regionem inter
meridiem et occidentem spectantem recta in fretum inter Corcyram in-
sulam et continentem sitam influunt: Kalesiotis flumen, quod, postquam
Bistricam in se recepit, in Butrinto lacum influit; a quo meridiem
versus Pavla et Thyamis sive Kalamas flumina quae inter Corcyram
insulam et continentem influunt. Pars insulae contrarium 'Acheron
flumen influit, postquam paullo ante cum Cocyto fl. se coniunxit, in
quod ipsum Margarition fl. influit. In sinum 'Ambracicum lauros et
Arachthos flumina influunt. In Peristeri montibuS, Achelous sive
Aspropotamos, unum ex maximis Graeciae fluminibus, oritur, qui in
meridiem rectus Pindi valles et occidentalem Aetoliae partem perfluit
atque multis minoribus fluminibus receptis in regione a Missolunghi
occidentem versus sita in mare influit; qua ab urbe orientem versus
Evenos sive Phidon-is», quod flumen multo breviore cursu est, in sinum
Patranum se praecipitat. In Lakmone sive Zygo monte, qui in Pindo
septemtrionali situs est, apud Malakasi Peneios sive Salambria
fluvius oritur, qui, postquam magno flexu planitiem Thessalicam per-
fluxit, Olympo et Ossa montibus in angustias compulsus per Tempe
vallem* in mare se praecipitat; euius fluminis sinistram in ripam Georgi-
trias fluvius, qui ex montibus in finibus Macedoniae Sitis originem capit,
Murgan, Trikalinos‚ Xerias fluvii, in dexteram ripam cum Kasta-
niotikos tum Enipeus, qui ipse multos fluvios recipit, influunt. Vallis
angusta, quae inter Othrym et Oetam montem sita est, Sperchio flu*-
mine perimitur, quod Thermopylas praeter fluens in sinum Lamiauum
influit. In latere Parnassi septemtrionales versus sito Mavropotamos
sive Cepissus Boeoticus originem capit, qui multis fluviis auctus in
lacum Copaidem influit. In Boeotia quoque Ismene et Dirce fluviis
lacus Hylike sive Lykeri parvus fit. Planitiem Atticam cephissus
flumen perfluit, quod ex Parnethe et Pentelico montibus ortum llysso fl.
recepto apud Phaleron in mare se praecipitat.

Multi fluvii parvi in tractibus montium in septemtrionali Pelepon·
nesi parte sita originem capiunt atque in sinum Corinthiacum influunt.
Quibus maior Peneius fluvius, qui Zacyntho insulae contrarius in mare
jonieum influit; a quo meridiem versus Alpheus sive Raphias, ex
Arcadiae montibus ortus influit, porro meridiem versus Buni sive Neda
fl., qui ex Diaphorti monte oritur. Messeniae maximum flumen Pamisus
sive Pirnatza est, quod in sinum Messenieum influit. Haud longe ab
Alphei fontibus Eurotae sive Iri origo distat, qui Spartam praeterfluens
inter tractus Taygeti et Malevo montium receptis multis fluviis ex his
montibus ortis in sinum Marathonisinum influit. Pauper fluminum

orientalis Peloponnesi pars est, in qua Inachus solus apud Argos fluens
commemoratione dignus est.

